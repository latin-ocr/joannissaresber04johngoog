180 scaurus sanesbnarausrs [mn. 111.

sui oblitus, personam exprimit alienam. Sed sorte
eo Prophetae tendit oraculum, ut eos quos nondum
terra absorbuit, doceat jugiter militare. Nam qui
captivi vitiorum impulsu trahuntur ad poenam, sieut
bos immolandus ad victimam, abeuntes post concupis·
centias suae, etsi corpore videantur inhabitare super·
ficiem terrae, vivi tamen absorpti sunt, et descendunt
i'u infernum viventes. Et, si alium orationis sequimur
tropum, terram usquequaque inhabitant, quorum con·
versatio in coelis est minime, nec sibi sciunt aliquid
in coelo esse, et id duntaxat affectant anime, quod
cernitur super terram. His quoque militia jugis indi-
citur, quibus‚ ut ad subulas redeamus, nec unda Tan·
tali, Tytii vultur, rota Ixionis, Belidum uma, saxum
Sisyphi deest, dum voluntas mundo implicita, nequit
implere propositum, quamdiu peregrinatur a Domino.
istorum vita militia, et certe malitia est. Quod si
abhorres, alia interpretatione doceberis, quia vita
hominis superterram tentatio est: quae, si proprie·
tatem nominis sequimur, mali frequentius habetnotam.
In hac utique tentatione, vel malitia, licet sibi septem
mittia virorum Dominus reservaverit, fere totus muudus
ex Arbitri nostri sententia mimum videtur implere, ad
Comoediam suam quodammodo respiciens, et, quod
deterius est, eo usque Comoediae suae insistunt, utin
se quum opus suerit, redire non possint. Vidi pueros
tarn diu balbutientium vitia imitari, ut postmodum nec
quum vellent, recte loqui potuerint. Usus enim, ut ait
quidam, aegre dediscitur, et consuetudo alteri naturae ,
assistit, quam licet
Expellas furca, tamen usque recurret,

Unde et Ethicus provide quidem et utiliterz Optimam,
inquit, vivendi consuetudinem ab ineunte aetate elige,
eam tibi jucundam usus efficiet. Magnorum proinde
virorum sensus, saecularis haec expugnat Comoedia.

 

