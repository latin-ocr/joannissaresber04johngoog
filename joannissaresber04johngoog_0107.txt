car. arra] eoarcaarrcus. 91

quam ei Dominus inspirabat: sed absit, ut vanitatem
hanc in artem redegerit vir sanctus, qui lege Moysi
prohibitum esse noverat, ne fidelium quis somnia
sequeretur: sciens utique satellitem Satbanae‚ ad
subversionem hominum, in angelum lucis transfigu-'
reri, et immissiones fieri per angelos malos. Josepb
quoque conjectandi gratia AEgypti principatum obti-
nuit, et quem fratres quasi de invidia somniorum
venditum Ismaelitis‚ obnoxium fecerant servituti,
digitus Domini non minus jocundo, quam salubri
mysterio, revelata facie futurorum, quae se regi quies-
centi ingesserant, quasi quodam somniorum vehiculo,
de squalore carceris, in regni fastigium sublimavit, ut
non modo liber de servo, sed nobilium et procerum
primus, uno tantum regni scilicet solio praecederetur
a rege. Quod utique si de humanae sapientire artificio
contingere potuisset, aliquem decessorum suornm
ante eum meruisse crediderim, vel scientiam prome·
rendi virum sanctum, et pietatis affectu plenum, si
non humano generi in commune, quod tamen aequi-
tatis esset, fratribus et filiis facile putaverim reli-
quisse. Ad haec Moyses eruditus in omni sapientia
AEgyptiorum hanc artem aut nescivit ant sprevit,
quum eam, impietatis errorem detestatus, a populo
Dei exterminare curaverit. Praeterea sanctus Daniel
disciplinas et sapientiam didicit Chaldaeorum quod
utique sanctus vir non fecisset, si gentilium disci·
plinis instrui, credidisset peccatis adscribendum. Ha-
buitque eruditionis participes, quos legis et justitioe
Dei se gaudebat habere consortes. Simul etenim
discebant· Ananias, Aretias, Misael, quicquid poterat
docere Chaldaeus: simul a mensa et a regalibus
epulis abstinebant, quod inspirabat Deus. Acceptis
leguminibus pariter reficiebantur, eisdem contenti
erant militiae suae stipendiis, regi una famulabantur.

 

