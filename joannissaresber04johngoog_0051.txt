'cra v‚]⁴ ronrcnarrcus. ,35

ratrix est loci, temporis, modi, personae, et causat
praemissa inspectio, quae omnium negotiorum faciem
decora venustate commendat, aut turpitudinis con·
damnat opprobrio. Est ergo in singulis plurimum
habenda ratio personarum, quum natura, conditio,
fortuna, suis singulae hominem induant personis, ex
quibus qnid se deceat, uniuscujusque erit colligere.
Deoomm siquidem aliunde non provenit. Chilon
Lacedaemonius jungendae societatis causa missus Co-
rinthum, duces et seniores populi ludentes invenlt in
alea. Infecto itaque negotio reversus est, dicens se
nolle gloriam Spartanorum, qnorum virtus constructo
Byzantio clarescebat, hac maculare infamia, ut dice-
rentur cum aleatoribus contraxisse societatem. Regi
quoque Demetrio in opprobrium puerilis levitatis, tali
aurei a rege Parthorum dati sunt. Eo siquidem
munere exhonoranda visa est adolescentia senilis, et
quae in majestate regni levia committere minime vere·
batur. Nunc vero nobilium in eo sapientia declaratur,
si venaticam noverint, si in alea damnabilius fuerint
instituti, si uaturoe robur effoeminatae vocis articulis
fregerint, si modis et musicis instrumentis, virtutis
immemores obliviscantur quod nati sunt. Verum a
parentibus hac pernicies manat ad liberos. Quid
enirn faciet tilius, nisi quod patrem viderit facientem?

Si damnosa senem juvet alea, ludit et haeres
Bollatus, parvoque eadem movet arma fritillo.

Fuerat quidem tenerior aetasa libidinibns et voluptate,
parente vitiorum, arcenda propensius; et ne quid
licentius illis praesentibus a majoribus fieret, diligen-
tius praecavendum, quia, ut idem ait Satyricus,

Fortius et citius nos
Corrumpunt vitiorum exempla domestica, magnis
Quum subeunt animos auctoribus.

u2

 

