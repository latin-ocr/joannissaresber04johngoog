cnr. xxun] ronucnnmcus. , 159

jubent istuc divertere. AEgritudinis praevident et
docent causas, indicunt ei initium, augmentum, sta·
tum, et declinationem. Quid multa? Quum eos audio,
videntur milri posse mortuos suscitare, nec AEsculapio
Mercuriove creduntur inferiores. Veruntamen in eo
magna mentis admiratione distrahoret perturbor‚quod
a seipsis tanto verborum conflictu, et collisione ra-
tionum dissiliunt, et discordant. Unum profecto
scio, contraria simul vera esse non posse. Quid de
medicis practicis dicam? Absit ut de his quicquam
perversum loquar. ln manusenim eorum exigentibus
peccatis meis, nimis frequenter incido. Non sunt
exasperandi verbis, sed potius demulcendi obsequio.
Nolo me tractent durius, nec etiam sentire audeo,
quod omnes clamant. Dicam ergo curn sancto Salo-
mone: Quia medicina a domino Deo est3 et vir
sapiens non contemnet eam. Nemo siquidem magia
necessarius est aut utilior medico, dummodo sit fidelis
et prudens. Quis enim praeconia illius declamare
sufficiat, qui salutis artifex, et procreator vitae, in eo
Dominum imitatur, et vices ejus agit, quod salutem,
quam ille operatur, et quasi Dominus et princeps do·
nat, iste oeconomus et minister procurat et dispensat?
Nec ad rem attinet, si qui pseudogratiam vendunt,
“ etqui justiores videri volunt, dum nibil accipiant,
antequam aeger convalescat, in eo iniquiores sunt,
quod beneficium temporis, imo munus Dei, manibus
suis adscribunt, quum ille quem Deus erigit et vigor
naturae convalescentis citra operam ejus fuerat, eri·
gendus. Quamvis istud jam paucorum sit, sibi in-
vicem suadentibus et replicantibus medicis, Dum,
dolet accipe. Nec moveor si opera eorum in se com-
pugnent, qunm sciam contrariorum plerumque esse
eundem effectum. Sed quum inter manns eorum quis
in fata collapsus est, tunc necessarias producent ra·

 

