car. xxva] eoavoaarrcus las

sufficio. Quis enirn adeo sapiens est, ut omnibus
cujusvis imperiti, nedum tuis, quaestionibus satisfaciat?
Totius denique veteris philosophiae princeps Plato,
levem (utfertur),qnod tamen de Homero verius dice-
retur, nescio quam nautarum quaestionem explicare
non potuit. Unde quum ab eisdem impudentius, et
protractius derideretur, ut erat vir verecundi ingenii,
quasi toxicato confusionis jaculo perfossus ad mortem,
spiritum novissimum exhalavit. Puduerat enim quod
qnasi totius Academiae improperio, exprobraverant
principem Philosophorum Graeciae, etiam minima
ignorare. Hoc autem asserit Flavianus in libra, qui
De vestigiis Philosophorum inscribitur, Xenophon-
tiuos faciente invidia, adversus Platonis gloriam impu·
denter finxisse. Licet quamplurimi eum ob sacra-
mentum numeri asserant ultro animam posuisse illo
aetatis suae auno expleto, quem novenarius in se ipsum
ductus effecerat, eo quod exinde non accedit humani-
tati nisi' labor-et dolor. Fateor equidem me paucula
scire, et cum multis plurima ignorare, nec tamen vitae
munus quasi Homerus pudore victus abjicio. Si ergo
providentiae, et liberi arbitrii litem componere non
sufficio, si fatorum et facilitatis naturae repugnantiam
nequeo concordare, nunquid ideo minus verum est
ista esse? Sicut in jure civili reus frequentissime
favorabilior est, ita quaedam sunt investigationibus
philosophicis, ubi plerumque potior pars videtur·
actoris. Hoc autem ex defectu nostro arbitror eve-
nire. Intellectus enim circa rerum prima principia
delicit. In his scrutinium providentiae, investigatio-
nemque materiae, et fidei nostrae multos articulos
aptissime censeo numerari. Dum in providentia unius
quaerelae molestiam perimis, velut bydrae praeciso
capite, plurium succrescunt capita quaestionum. Si
in materiae silvam progredimur, illico patimur quod

 

