ose. xu] Porrcmrrcns. 828

qualitatem. Licet enim patrocinium justum possit
rendere advocatus, et peritus juris sanum consilium,
judicium vendere omnino non licet. Cicero quum in
Palatio domum vellet emere, et pecuniam in praesens
non haberet, a Sylla qui tunc reus erat, mutuo ses·
tertium vicies tacite accepit Ea res priusquam eme·
retur, prodita est, et in vulgus exivit, objectumque
est ei, quod pecuniam domus emendae causa a reo
accepisset. Tunc Cicero inopinata exprobratione
permotus, accepisse se negavit, dicens se domum non
esse empturum. Atque adeo falsum est quod, in-
quit, objicitis, ut verum sit mc pecuniam accepisse,
si domum emero. Sed quum postea emisset, et hoc
mendacium in Senatu ei ab inimicis objiceretur, risit
satis, atque inter ridendum, Imprudentes, inquit,
homines estis, quum ignoratis prudentis et cauti pa·
trissamilins esse, quod emere velit, se empturum esse
negare, plopter competitores emptionis. Sic itaque,
quod inficiari non poterat, urbano facetoque diluit
dicto, rem magis dignam faciens risu, 'quam crimine.
Familiare siquidem habebat, ut quotiens objectum
turpe abnegare non posset, responsione joculari illud
eluderet. Amplectenda memoriae, et imitandae senc-
titatis summus Pontifex Eugenius, quem vidisti, nul-
lum omnino munus hominis litigantis recipiebat, aut
cui litem crederet imminere. Unde quum in adventu
suo Prior quidam modicae facultatis, cujus causam
nondum audierat, ei marcam auri devotione multa
instanter offerret, Nondum, inquit, domum ingressus
es, et jam ris corrumpere dominum? Corruptionem
namque vir sanctus credidit, quicquid offerebatur
judici lite pendente. Bernardus clarevallensis mo·
nachus, et sanctorum Cosmae et Damiani diaconus
cardinalis, Romae degens in excelsis singulariter

habitavit, excutiens manus suas ab omni munere, ut
r 2

 

