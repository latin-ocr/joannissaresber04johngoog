cAP. 1v.] ’ Potrcnarmus. 25

quippe Chironis habuerunt, unde haec discerent.
Caveri namque jubentur convivia Centaurorum, a
quibus sine cicatrice nemo revertitur. Quod si
historiis, quas suis poetae decoloravere figmentiS, fides
subtrahitur: illi utique credi necesse est, quae ex eo
quod scripta est Dei digito, irrefragabilem apud omnes
gentes sortita est auctoritatem. Primus ergo ponitur
Nemroth robustus venator contra Dominum· Eum
reprobum fuisse non ambigis, quem omnium docto·
rum turba condemnat. Traditur hic in tantam ela-
tionis erupisse vecordiam, ut non vereretur jura te-
merare naturae, quum consortes conditioniS, et generiS,
quos ingenuos illa creaverat, hic addiceret servituti.
Tyrannidis ergo fastigium in contumeliam creatoris a
venatore incipienS, alium non invenit auctorem, quam
eum qui in ciede ferarum, et volutabro sanguini8‚
Domini contemptum didicisset. Coepit enim potens
esse in terra. Sic namque scriptum est: Eo quod
non expectaverit, ut acciperet a Domino potestatem.
Principium regni ejus Babylon, dilatatusque est in
terram Sennaar, ubi quum tota terra esset unius labii,
eorundemque sermonum, in coelum erecta est turris
Babel, habens lateres pro lapidibus, bitumen pro
caemento, non habens in fundamento petram3 cujus
singulari soliditate structa, omnis ‘aedificatio in Do-
mino convalescit. At improba temeritas ab unitate
praecisa, linguarum succidit unitatem, et prima con-
fiisionem meruit, quae in se quam in Deo maluit glo·
riari. Exivit ab hoc proverbium, Quasi Nemroth
robustus venator coram Domin0, forte quia tantae

· elationis in se extitit, ut nec recentis poena diluvii

posset instrui, quin in oculis Domini superbiret, et
obsequium quod ab homine Domino debebatur, sibi·
contumaciter usurparet3 quum constet quod confusio-
nem linguarum diluvium antecessit. Babylon, qui-

  

