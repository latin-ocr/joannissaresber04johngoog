226 sosnust suessanoruusrs [trs. tv.

Atque ita Athenienses virtute ducis, pro salute patriae
morti se offerentis, bello liberantur. Item Lycurgus
in regno suo decreta constituens, populum in obsequia
principum, principes ad justitiam impiorum firmavit:
auri argentique usum, et omnium scelerum materiam
sustulit: senatui custodiam legum, populo sublegendi
senatum potestatem dedit. Statuit virginem siue dote
nubere, ut uxores eligerentur, uon pecunia. Max-
imum honorem pro gradu aetatis senum esse voluit;
nec sane usquam terrae locum honoratiorem senectus
habet. Deinde ut aeternitatem suis legibus daret,
jurejurando obligat civitatem, nihil eos de ejus legi-
bus mutaturos, antequam reverteretur. Proficiscitur
autern Cretam, ibi perpetuum exilium egit, abjicique
moriens ossa sua in mare jussit, ne relatis Lacedae·
monem solutos se religione jurisjurandi in dissolvendis
legibus arbitrarentur. His quidem exemplis eo liben-
tius utor, quod Apostolum Paulum eisdem usum durn
Atheniensibus praedicaret, invenio. Studuit praedi·
cator egregius Jesum Christum, et hunc crucifixum,
sic mentibus eorum ingerere, ut per ignominiam cru-
cis, liberationem multorum, exemplo gentilium pro·
venisse, doceret. Sed et ista persuasit fieri non solere
nisi in sangnine justorum, et eorum qui populi gere-
rent magistratum. Porro ad liberationem omnium,
scilicet Judaeorum et gentium, nemo sufficiens potuit
inveniri, nisi ille cui in hereditatem datae sunt gentes,
et praefinita est omnis terra possessio ejus. Hunc
autem alium esse non posse, quam filium omnipotentis
Dei asseruit, quum praeter Deum genteS, et terras
omnes, nemo subegerit. Dum ergo sic crucis igno
miniam praedicaret, ut gentium paulatim evacuaretur
stultitia, sensim ad Dei verbum, Deique sapientiam,
et ipsum etiam divinae majestatis solium, verbum fidei,
et linguam praedicatoris erexit. Et ue virtus Evau-

 

