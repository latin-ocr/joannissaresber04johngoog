224 Joanms sanasnnaransm [cra. ιν.

Quum autern eosdem ad caritatem et concordiam revo-
casset, dixit sibi tanquam homini, et qui judicio
subjaceret sacerdotum, illicitum esse Deorum exami-
nare causas, qui non possunt nisi a solo Deo judicari.
Libellosquc quos acceperat non inspectos, dedit in-
cendio, patrum veritus crimina vel convitia publicare,
et Cham reprobi tilii maledictionem incurrere, qui
patris verenda non texit. Unde et in scriptis Nicolai
Romani Pontificis idem dixisse narratur: Vere si
propriis oculis vidissem sacerdotem Dei, aut aliquem
eorum qui monachico habitu circumamicti sunt, pec-
cantem, chlamydem meam explicarem, et cooperirem
eum, ne ab aliquo videretur. Sed et Theodosius
magnus Imperator, ob meritam noxam, non tamen
eotenus gravem, a sacerdote Mediolanensi a regalium
usu et insignibus imperii suspensus est, et indictam
sibi poenitentiam homicidii patienter et solenniter egit.
Profecto ut doctoris gentium testimonio utar, major
est qui benedicit, quam qui benedicitur, et penes
quem est eonferenda dignitatis auctoritas, eum cui
dignitas ipsa confertur, honoris privilegio antecedit.
Porro de ratione juris, ejus est nolle, cujus est velle,
et ej us est auferre, qui de jure conferre potest. Nonne
Samuel in Saulem ex causa inobedientiae depositionis
sententiam tulit, et ei in regni apicem humilem filium
lsai subrogavit? Si vero constitutus princeps suseep-
tum ministerium fideliter gesserit, tantus ei honor
exhibendus est, et reverentia tanta, quantum caput
omnibus membris corporis antecellit. Gerit autem
ministerium fideliter, quum suae conditionis memor,
universitatis subjectorum se personam gerere recor-
datur, et senon sibi suam vitam, sed aliis debere
cognoscit, et eam illis ordinata caritate distribuit.
Totum ergo se Deo debet, plurimum suae patriae,
multum parentibus propinquis extraneis minimum,

 

