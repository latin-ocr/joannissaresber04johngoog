ENTHETICUS·

Sed quoniam nummus toxica saeva gerit.
Toxica perpetuam paritura famemque sitimque,
Et miseram vitam, mortis et omne genus,
Nulla libris erit apta manus ferrugine tincta ;
Nec nummata queunt corda vacare libris.
Non est ejusdem nummosque librosque probare,
Persequiturque libros grex Epicure tuus.
Ignis avaritias quum ioenum carnis adurit,
Surgit, et aeternum construit usque locum.

Omnia quum possit manus omnipotentis, avarae
Mentis egestatem non satiare potest.

Non satiare potest manus omnipotentis avarumz
Dic mihi quis poterit, quod nequit illa manus?

Nonne satis miser est, quem nec Deus ipse beare
Sufficit? ulterius quis miser esse potest?

Nummipetae cum libricolis nequeunt simul esse :
Ambos, orede mihi, non capit una domus.

Ergo cave miseros, nec ab his nisi tristia speres:
Nam miseri cultor, quis nisi stultus, erit?

Est antiqua nimis, nimis est sententia vera,
Quam docuere patres, Ennius atque Cato:

Tam quod habet, quam quo caret omni defit amico,
Occupet, occumbat, res aliena tamen.

Semper abundabit, qui rebus noverit uti3
Et mens utendi nescia semper eget.

Pauca potest dives, et plurima pauper habere3
Nescit egestatem dives, egenus opes.

Nullus amicus ei, qui multa cupit, nec amicus
Est sibi, cui nimium rea aliena placet.

Si cupidus fuerit hostis, caveatur ut hostis,
Si sit amicus, eo cautior esse stude.

Jurat? crede minus3 non jurat? credere noli;
J uret, non juret, hostis ab hoste cave.

Et fugias quos livor edax felicibus hostes
Sic iacit, ut virtus flectere nulla queat,

 

